VITAE EPISCOPORUM DUNKELDENSIUM. 73

rum sponso, et Camerario, Angliain intraverunt, et ibidem ali-
quamdiu residentiam fecerunt, quousque inter eos et gubernatorem
concordia inita est, remissionibus datis; ex qua etiam concordia
liberatus erat dictus praepositus, et postmodum gratiam gubernato-
ris, mediante cancellario, et episcopatum est adeptus; quem idem
cancellarius sumptibus suis apud Glasgwe in episcopum consecra-
vit, datis sibi ultra hoc jocalicis muneribus. Tunc Gavinus epis-
copus consecratus, rediens, ecclesiam primitivam Sancti Andreae
primo indulgentiarum tempore octavarum Michaelis visitavit ;
deinde ecclesiam suam Dunkeldensem, ubi prima nocte ad eccle-
siam a clero et populo benigne est receptus, omnibus Deum de
tam nobili docto et decenti episcopo laudantibus, publicatis bullis
ad majus altare, et benedictione data. Quia palatium et campanile
tenuerunt servitores postulati, eo absente reddere noluerunt, di-
centes se illa nomine gubernatoris custodire, palatium decani
adiit, ubi honestissime hospitatus est ; sed crastino episcopum ad
ecclesiam e decani palatio adire, tormentorum jactu prohibuerunt 3
quare illo die divina celebrare et audire in decani palatio est com-
pulsus. Et vocatis canonicis, eorum obedientiam recepit, cui ex
toto corde obedierunt3 et viceversa ipse certa ecclesiae statuta
servare juravit. Postea facto prandio, quid facturum esset, nobiles
et ecclesiasticos secum existentes, consuluit; quibusdam respon-

K

