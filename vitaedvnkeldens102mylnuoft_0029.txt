VITAE EPISCOPORUM DUNKELDENSIUM. 7

J OHANNES cognomento Scotus, natione tamen Anglicus, qui
antea Sancti Andreae archidiaconus, in episcopum ejusdem est
electus, anno domini millesimo centesimo sexagesimo septimo.
Rex tamen Willelmus illi electioni dissentiit‚ et quod nunquam
ad illum episcopatum admitteretur per brachium Sancti Jacobi
juravit; capellanumque suum Hugonem regia auctoritate conse-
crari fecit; quia dictus J ohannes natione Anglicus erat, et natus
in villa de Podoth. Hic J ohannes, postquam a scholis Parisiis re-
versus, devotione instigante, limina apostoli Sancti Andreae visita-
vit, et ab episcopo benigne susceptus, non multum post in archi-
diaconum, et mortuo Ricardo Sancti Andreae episcopo, qui fuerat
capellanus Malcolmi regis, in episcopum est electus: cui restitit
rex Willehnus predictus, et tam eum quam suos exilio dampnavit:
Quod patienter sustinens, Papam Alexandrum tertium adiit, ca-
sum retulit ; quo audito, Papa eum confirmavit et Scotiam remisit,
ac secum Alexem diaconum Cardinalem nuncium misit, qui vix
rege permittente recepti: Et ni resisteret dictus J ohannes Sancti
Andreae episcopus, clericos regis excommunicasset et diocesim in-
terdixisset: Sed convocato prelatorum consilio apud monasterium
Sanctae Crucis, dictum J ohannem Sancti Andreae episcopum confir-

matum, per Matheum episcopum Aberdonensem consecrari fecit;

