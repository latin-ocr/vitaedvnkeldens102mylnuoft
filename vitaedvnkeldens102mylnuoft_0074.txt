52 VITAE EPISCOPORUM DUNKELDENSIUM.

jam honestius moriar quam ille qui cum barba inhonesta suspen-
dio interiit.” Hiis dictis, divestitur, et in lectum recipitur paululum
pausare. Et quia semper fortis animi fuit, nunquam in quacun-
que infirmitate detentus, continuo voluit lecto quiescere, sed sur-
gere saltem semel de die, et missam audire3 et tunc honestiora
indumenta accipere, et mappas ac alia quibus servitium ei fuit ha-
bere. Tandem circa horam sextam de mane, ad se accersiri fecit
Magistros J acobum Fentoun praecentorem, Georgeum Fern Archi-
diaconum et nepotem, meque ejus in hac parte vicarium electum,
et reverenter petiit se inungi. Inter loquendum, ad ejus duximus
memoriam Christi passionem, articulos fidei, illud patroni sui divi
Martini, “ mori non timeo, nec vivere recusabo ;'' Christum natum,
passum, et caeteros fidei articulos, plane alta et magna voce reci-
tans, ut Catholicus antistes confessus est, se firmiter absque ulla
questione credere, et semper dum viveret crediturum, despecto
diabolo et temptationibus suis3 solenniter protestanS, quod quia
tunc firmus in fide erat, et sanae ac robustae mentis, si postmo-
dum virtute corporali deficienti, diabolica caniditate, aut argu-
mentis naturalibus temptaretur, et forsan, quod absit, flecteretur
aliquo modo a fide, non sic, sed prout sana mente professus est, Ju-
dicaretur. Super tamen omnia, divinae misericordiae se submittens,

et justiciam recusans, spem firmam gerens, se virtute passionis

