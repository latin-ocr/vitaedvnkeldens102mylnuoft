VI

torum servatus. Ejusdem libri primus possessor fuisse videtur
Thomas Greig prebendarius de Alicht dioeceseos Dunkeldensis,
quem in hoc libro cum laude commemorat auctor noster. Deinde
in manus pervenit Domini Gulielmi Sinclair de Roslin, Militis, qui
multos magni pretii libros coegit, quorum nonnullis bibliotheca illa
advocatorum ditata est. Codex ipse minimam auctoritatem sibi
arrogat, praeter scripturae aetatem auctori aequalem. Quanquam
ornatus non ineleganter, exaratus tamen esse videtur a scriba, vel
linguae Latinae imperito, vel negligentissimo. Non aliud exemplar
Latine exstare creditur z traductiones aliquot Anglice M.S.S.
occurrunt (quarum una inter acta societatis antiquariorum Perth-
ensis modo in lucem exiit), omnes tamen minimi pretii, ex hoc
vitioso exemplari haud dubie descriptae, ejusque mendas omnes
prorsus conservantes.

In hac recensione errata quaedam prioris emendantur, paucissima
ex conjectura mutantur. Ubi de sensu auctoris haud liquido con-

stabat, ipsa verba literasque manuscripti dare placuit, quanquam

