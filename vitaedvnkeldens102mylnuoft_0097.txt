VITAE EPISCOPORUM DUNKELDENSIUM. 75

obsessum reddere noluerunt3 sed meritis Sancti Columbae, absque
alicujus morte aut mutulatione obtentum est. Quod audiens
comes cum fratre, curiam regiam petierunt, quaerelam deponere.
Episcopus ex adverso se defendere comparuit, et aliquandiu
hincinde coram domino gubernatore certatum est. Tamen sapien-
tia quorundam dominorum consilii, in hanc deventum est con-
cordiam, viz. ut postulatus receptos fructus libere haberet, et ec-
clesias de Aljcht et Cargill in pensionem, dando episcopo certas
victualium celdras. Tunc ecclesiae et ecclesiasticis et toti patriae
pax secuta est: Unde idem episcopus ad bona opera, licet aere
oneratus alieno, se dedit 3 et opus pontis, a praedecessore coeptum,
arcu uno completo, et per ejus executores duobus aliis arcubus,
pila fundata operatis, ulterius continuare non desiit3 ymmo recep-
tis ab executoribus ducentis viginti libris, honorifice continuavit,
adeo ut in brevi aditum tam agrestibus quam pedestribus fecit.
Reliqua bona ejus opera, in spiritualibus et temporalibus, suis et

ecclesiae canonicis, uti majoribus scribere relinquo.

