VITAE EPISCOPORUM DUNKELDENSIUM. ,⁴225

gentesimo sexagesimo quarto. Nec sic lassus opere sancto, campa-
nile fundavit, quinto Martii, anno domini millesimo quadringen-
tesimo sexagesimo nono ς et continuando opus in altum ut cernitur
construxit. Et similiter totalem domum capitularem, die decimo ter-
tio kalendarum Aprilis, anno domini millesimo quadringentesimo
quinquagesimo septimo, fundavit, et structura munitissima finivit.
Et eodem anno, pacificata patria, synodum suam in ecclesia sua
tenuit, quae prius semper propter roboriam Catheranorum contra
ecclesiasticos factam, apud Tulilum teneri solita est. Hic etiam
sacerdos magnus et pontifex dignissimus, nunquam a bono opere
cessans, fundavit pontem super aquam de Taya, prope suum pa-
latium, partim de lapidibus et partim de ligniS, die octavo mensis
J ulii, anno domini millesimo quadringentesimo sexagesimo primo.
Decorem tamen ecclesiae suae minime oblitus, plures vestes, cappas
sacras sacerdotales et sericas adduxit, vasaque argentea, viZ. sex
candelabra, unum calicem, duas phiolas, tres ampullas, pixidem
crismatis argenteum, crucem in qua est pars crucis dominicae ligni,
pixidem pro Eukaristia argenteum satis ponderosum, vasculum
aquae benedictae, et duo aspersoria de argento, duo thuribula ar-
gentea: Fecit etiam ad majus altare, antemurale depictum viginti
quatuor miraculis Sancti Columbae, et duas desuper ymagines ejus·

dem, duas columpnas, et desuper duos angelos ς ac honeste quin-

