50 VITAE EPISCOPORUM DUNKELDENSIUM.

circiter mercas continentem, et ubi defuit illius summae pecuniae,
obligationes debitorum tradidit, ad dictam summam cum pecunia
ascendentes. Nos vero executores, pontifice et domino nostro
mandante, in custodia Prioris domus Cartusiae deposuimus. Hac
re tuto relicta, domum rediit,et capitulo, crastino Sancti Nicholai,
anno praedicto millesimo quingentesimo decimo quarto, praefuit 3
finitoque capitulo nobili viro decano suo praedicto, cujus ex con-
silio domui suae (ut apostolus docet) bene disponens, pro custodia
palatii de Dunkeld, dictos de Capeth, Alith‚ Londeif et Ferde-
schawe‚ per quatuor partes, cum servitoribus ad hoc necessariis,
custodes ordinavit, ea intentione, ut sede ejus morte vacatura,
decani et capituli mandato palatii custodes obedirent. Archidi-
aeonum, ex sorore nepotem, familiam tenere, et saltem proximo
Christi nativitatis tempore apud Kinwaid, cum sororibus et cae-
teris consanguineis conviviare mandavit: Pontifex vero, reliqua
cum familia, fortalicium de Clony‚ locum episcopalem meliorem
et melius custodiendum, suo regimini retinuit; quem locum cla-
vem sedis Dunkeldensis vocari solebat. Nec sic licet grandaevus
disposuisset, nisi quia J ohannes Stewart‚ domini J ohannis Stewart
de Stowixis militis filius, ex Kinwaid, pontificis neptam, dominam
Matildam J ohnesoun, relictam domini J ohannis Retray de eodem

militis, vi, ut dictum fuerat, in Alpes abduxit3 et redeunte do-

