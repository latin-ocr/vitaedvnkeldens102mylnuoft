11

aliquando vel Latini sermonis proprietati repugnantia. Multa
sine dubio restant corrigenda.

De appendice denique pauca monenda. Illa constat e computis
quibusdam, excerptis de veteri libro computorum episcopatus
Dunkeldensis, codice amplissimae auctoritatis, cui multa insunt
quae ,publici juris fieri mererent; computi autem impensarum
pontis Dunkeldensis edificandi praesertim utiles visi sunt, ad illus-
trandum librum de episcopis, qui hunc pontem condidisse maxi-
mum sibi honorem duxerunt, et cujus libri auctor impensas operis
ipse administravit, ‘⁶ Magister fabrice pontis’' appellatus. Si
excerpta nostra in taedium produci videantur, vel haec sit excusatio,
quod mores quidam exoleti in his computis referantur, et voces
etiam rarissimae et quae alibi frustra quaesitae forent, in eis
occurrant.

Accedit huic editioni nominum et locorum index.

