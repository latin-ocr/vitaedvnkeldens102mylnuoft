QUO major huic libello fides habeatur, pauca de auctore praefari
placuit. Ubi enim monumenta e quibus confectum sit opus jam-
dudum omnia periere, operis quidem pretium tum maxime auge-
tur, tum veram scriptoris aestimationem eo accuratius exquirere
necesse est.

Quanquam de vita nostri privata perpauca tradita sunt, munera
tamen publica, quae per crescentes usque dignitatis gradus explevit,
talem eum fuisse arguunt, et tam faustis veritatis cognoscendae oc-
casionibus potitum, ut vix dubitare liceat, quin res vel suo tempore
vel vetustiori gestas, quarum documenta in manibus habuisse
compertum est, fideliter scripserit.

Alexander Myln, dictus in libro suo ‘⁶ prebendatus de Mony-

thy in dioecesi Dunkeldensi, ejusdemque dioeceseos canonicus,

